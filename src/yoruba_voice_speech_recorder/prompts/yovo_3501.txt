; File: yovo_3501.txt, updated August 11th 2022
; lines 3501-4000 [inclusive]
; Prompt form of each YorubaVoice sentence-text: 500 lines
; Lines beginning with a semicolon are comments and should be ignored on 
; searches.
;	
Ààrẹ ní inú mi dùn pé mo ní akọ́ṣẹ́mọṣẹ́ Mínísítà fún ètò ìlera.	
Ó ń mójú tó iṣẹ́ náà lọ́nà tó tọ́ àti èyí tó yẹ.	
Ọ̀gbẹ́ni yìí wá gbóṣùbà fún Ààrẹ orílẹ̀-èdè Nàìjíríà.	
Ó ń ṣiṣẹ́ láti dẹ́kun àrùn rọmọlápárọmọlẹ́sẹ̀.	
Ó rọ Ààrẹ láti túbọ̀ mú kí ètò ìsèlú ó gbé fúkẹ́ sí i.	
Gbogbo ìpele fún ètò ìbupá àti ìlera abẹ̀lé yóò kẹ́sẹ̀járí.	
Ààrẹ ilẹ̀ Amẹ́ríkà ti yan ọ̀gágun ikọ̀ ọmọ ogun orílé-èdè náà.	
Ó fẹ̀yìn tì gẹ́gẹ́ bí aṣojú ilẹ̀ Amẹ́ríkà sí orílé-èdè mìíràn.	
Ìrètí wà pé ilé ìgbìmọ̀ aṣòfin ilẹ̀ Amẹ́ríkà yóò ṣèpàdé.	
Wọn ó bọwọ́lu ìyànsípò tuntun náà.	
Wọ́n fẹ̀sùn kan àwọn aṣòfin ilẹ̀ Amẹ́ríkà.	
Wọ́n ní wọ́n ṣ'àtìlẹ́yìn fún ikọ̀ ọmọ ogun ìlú kan nínú ogun ilẹ̀ mìíràn.	
Orílé-èdè Amẹ́ríkà kò ì tíì ní aṣojú sílẹ̀ náà. 	
Ààrẹ orílé-èdè Amẹ́ríkà gorí àlééfà lọ́dún márùn-ún s'ẹ́yìn.	
Òun ni Olùgbani-nímọ̀ràn lórí ètò ààbò nílé iṣẹ́ Ààrẹ orílé-èdè Amẹ́ríkà.	
Àwọn àkásílẹ̀ àwòran yìí lọ́wọ́ ọmọọba ilẹ̀ọba náà nínú.	
Nàìjíríà fẹ́ ìjìyà tó nípọn fún àwọn t’ó ń ṣe owó ìlú mọ́kumọ̀ku.	
Ààrẹ orílé-èdè Nàìjíríà fi èyí hàn lọ́jọ́ Àìkú.	
Ó fẹ́ ìgbésẹ̀ ìjìyà tí ó gbópọn fún àwọn oníjìbìtì owó.	
Ó kìlọ̀ lórí àbálé-àbálé e ìwà kòsẹ́nimáamúmi.	
Yóò túbọ̀ mú kí ìṣe owó ìlú mọ́kumọ̀ku ó pọ̀ sí i.	
Ó sì máa ń ṣe àkóbá fún àwọn mẹ̀kúnnù àti àwọn ará ìlú.	
Ààrẹ sọ̀rọ̀ yìí lásìkò ìpàdé tó wáyé ní ilẹ̀ Faransé.	
Ààrẹ ní orílẹ̀-èdè Nàìjíríà ti ṣàtúnṣe sí àwọn òfin àti ìlànà rẹ̀.	
Èyí jẹ́ láti gbógun ti ìwà ìbàjẹ́ lórílẹ̀-èdè Nàìjíríà.	
Wọ́n fẹ́ gba àwọn owó tí àwọn oníwà ìbàjẹ́ kán kó sálọ sí òkè-òkun.	
A á jẹ́ kíí wọn sì tún fi imú àwọn ọ̀bàyéjẹ́ náà jófin.	
Ọ̀rọ̀ Ààrẹ dá lórí ìbàjẹ́ ṣíṣe owó ìlú báṣu-bàṣu ati rìbà.	
Ó tún sọ̀rọ̀ nípa ìpèníjà lórí ìṣèjọba àgbáyé.	
Àwọn àádọ́rin adarí orílẹ̀-èdè àgbáyé ni ó wà níbi ìpàdé náà.	
A gbọ́dọ̀ gbógun ti ìwà ìbàjẹ́ ní gbogbo ọ̀nà.	
Mo ti bá àwọn ẹgbẹ́ agbófinró àti àwọn ilé-ìfowópamọ́ sọ̀rọ̀.	
Mo sì kí àwọn òṣìṣẹ́ ìjọba àti àwọn mìíràn.	
Èyí jẹ́ láti ṣàtìlẹ́yìn fún ìjọba nípa gbígbógun ti ìwà ìbàjẹ́.	
Sọ̀rọ̀ nípa ìrírí wa lórílẹ̀-èdè Nàìjíríà!	
Ṣé o mọ̀ nípa ṣíṣe owó ìlú kúmọ-kùmọ?	
Ó máa ń jẹ́ kí àwọn ènìyàn jẹ èrè níbi tí wọn kò ṣiṣé sí.	
Ṣé ìjìyà lílọ sí ẹ̀wọ̀n tó láti jẹ́ kí àwọn oníwà ìbàjẹ́ wọ̀nyí ronú pìwàdà?	
Adarí orílẹ̀-èdè Nàìjíríà ti rawọ́ ẹ̀bẹ̀ sí àwọn adarí ìjọba àgbáyé.	
Ó ní kí wọ́n tẹpẹlẹ mọ́ ìlànà tí wọ́n tọwọ́bọ̀ nípa gbígbógun ti ìwà ìbàjẹ́.	
Ààrẹ ni àwọn orílẹ̀-èdè Áfíríkà ti gbóṣùbà fún òun.	
Èyí jẹ́ nípa ìgbésẹ̀ tí ó ń gbé láti gbógun ti ìwà ìbàjẹ́ lórílẹ̀-èdè Nàìjíríà.	
Ìbáṣepọ̀ láàárín àwọn orílẹ̀-èdè Áfíríkà tún gún régé.	
Kíni ètò tí ìjọba tuntun ọ̀ún fi gúnlẹ̀?	
Ó fẹ́ ṣ'òfófó àwọn tó bá jí owó ìlú kó.	
Ìgbìyànjú gbogbo wa ti so èso rere.	
Ọ̀pọ̀lọpọ̀ owó bílíọ́nù ni wọ́n ti rí gbà padà lọ́wọ́ àwọn ọ̀bàyéjẹ́.	
Wọ́n ti lò owó náà láti pèsè àwọn ohun amáyédẹrùn.	
Ètò tí àwọn ọmọ orílẹ̀-èdè Nàìjíríà yóò jẹ ànfààní rẹ̀ pọ̀.	
Tani Adaríkùnrin àti Adaríbìnrin ti agbègbè náà?	
Ilẹ̀ Gẹ̀ẹ́sì ni wọ́n ti wá sí orílẹ̀-èdè Nàìjíríà.	
Adaríkùnrin yìí tún jẹ́ àrẹ̀mọ sí ipò ọba ní orílẹ̀-èdè náà.	
Òun àti Adaríbìnrin rẹ̀ dé sí ìlú Àbújá.	
Wíwá sí orílẹ̀-èdè Nàìjíríà wà lára ìrìnàjò rẹ̀ lọ sí ìlú Áfíríkà.	
Àwọn ètò tí wọn yóò máa kópa pọ̀ yanturu.	
Àwọn ọmọọba yìí yóò máa kópa nínú àwọn ètò ọlọ́kan-ò-jọ̀kan.	
Ètò náà yóò wáyé nílùú Àbújá àti ní ìlú Èkó.	
Wọn yóò máa bá àwọn ọ̀dọ́ sọ̀rọ̀ àti àwọn ọba aládé.	
A kí àwọn oníṣòwò, àwọn ọmọ-ológun, àti àwọn ayàwòrán.	
Àwọn oníṣe-òwò àti àwọn ilé-iṣé tí kìí ṣe ti aládàáni máa wà níbẹ̀.	
Orílẹ̀-èdè méjèèjì yóò máa jíròrò lórí ìbáṣepọ̀ wọn.	
Ọ̀rọ̀ náà yóò tún túbọ̀ máa tẹ̀síwájú.	
Láfikún, wọn yóò máa foríkorí lórí ọ̀rọ̀ okòwò.	
Wọn sọ̀rọ̀ nípa ẹ̀kọ́ fún àwọn obìnrin àti omidan àti nǹkan mìíràn.	
Eléyìí ni yóò jẹ́ ìgbà kẹta tí yóò jáde fún ipò ààrẹ.	
Ọmọọba yóò ṣe ìbẹ̀wò ní orílẹ̀-èdè Nàìjíríà.	
Ìgbà àkọ́kọ́ nìyí fún Adaríbìnrin ti agbègbè Ilẹ̀ Gẹ̀ẹ́sì yìí.	
Nàìjíríà ṣèlérí láti jẹ́ kí àwọn ènìyàn jẹ̀gbádùn ètò ìjọba tiwa-n-tiwa.	
Ìjọba orílẹ̀-èdè ti ní ohun kò ní káàrẹ́ẹ̀.	
Yóò túbọ̀ lọ́wọ́ nínú ìdàgbàsókè ohun amáyédẹrùn.	
Ààrẹ ló sọ eléyìí fún àwọn àgùnbánirọ̀ lọ́jọ́ Ajé.	
Kíni ọ̀rọ̀ ìkẹyìn tó sọ nílé Ààrẹ t’ó wà nílùú Àbújá?	
Èyí jẹ́ lásìkò ètò ìdágbére ti wọn ṣe fún asojú orílẹ̀-èdè Gẹ̀ẹ́sí.	
Ìfojúsùn wa ni láti mú ìdàgbàsókè bá ohun amáyéderùn.	
A fẹ́ ojú-pópó, ojú irin, iná mọ̀nà-mọ́ná, àti àwọn ohun mìíràn.	
Inú mi ìbá dùn púpọ̀ t’ó bá jẹ́ pé, a ti ṣe gbogbo eléyìí tipẹ́.	
Èló ni owó tó wọlé sí àpò ìṣúná orílẹ̀-èdè yìí?	
Ṣíi láti àárín ọdún mẹ́tàlélógún sí mẹ́jọ s'ẹ́yìn.	
Gbogbo ìṣẹ̀lẹ̀ ọ̀ún lówà nínú àkọsílẹ̀.	
Ṣùgbọ́n, ó ní pé, àwọn kò lo owó yìí dára-dára.	
Wọn kò pèsè ohun amáyéderùn nígbà náà.	
Ààrẹ wá gbóṣùbà fún Aṣojú orílẹ̀-èdè Gẹ̀ẹ́sí.	
Gbogbo wọn ṣe gudu-gudu méje, yàyà mẹfà.	
Mo máa ń rí ọ ní gbogbo àwọn ìpínlẹ̀ orílẹ̀-èdè yìí.	
Aṣojú náà ti lo ọdún mẹ́ta lórílẹ̀-èdè Nàìjíríà.	
Ó sọ pé òhún ti lọ sí ìpínlẹ̀ ọgbọ̀n nínú ìpínlẹ̀ mẹ́rìndínlógójì.	
Ó sì ní àwọn ọmọ orílẹ̀-èdè yìí jẹ́ ọlọ́pọlọ t’ó nífẹ̀ẹ́ àlejò.	
Ó wá ṣèlérí pé orílẹ̀-èdè òun yóò túbọ̀ máa ṣètò ìràńwọ́ fún wa.	
Ó dúpẹ́ lọ́wọ́ Ààrẹ orílẹ̀-èdè Nàìjíríà fún àtìlẹ́yìn rẹ̀.	
Ìbáṣepọ̀ tó wà láàárín wa ti tún ní ìdàgbàsóké ju bí ó ṣe wà tẹ́lẹ̀ lọ.	
Ó ṣẹlẹ̀ láàárín ọdún mẹ́ta sí ra wọn. 	
Wọn yóò jẹ́ àǹfààní bílíọ́nù márùn-ún owó ìrànwó.	
Wọ́n dárúkọ ẹgbẹ́ àwọn tó ń wa ekùsà.	
Owó yìí jẹ́ èyí tí wọ́n yà sọ́tọ̀ láti fi ran àwọn oníṣẹ́-ọwọ́ lọ́wọ́.	
Àwọn oníṣòwò kékèké ní jákè-jádò orílẹ̀-èdè Nàìjíríà ńkọ́?	
Ìgbìmọ̀ aláṣẹ náà sọ pé ìjọba àpapọ̀ ti ṣèlérí.	
Ààrẹ ẹgbẹ́ náà ló sọ eléyìí nílùú Àbújá.	
Ó ní àjọ tó ń mójútó wíwa ekùsà àti irin ni wọ́n gbé ìgbésẹ̀ yìí.	
Ó ní wọ́n ti fi ẹgbẹ́ náà sínú ìpinnu wọn.	
Ìdàgbàsókè yóò túbọ̀ ba àwọn tó ń wa ekùsà ní orílẹ̀-èdè Nàìjíríà.	
Egbẹ́ náà ti kọ́kọ́ fi ẹ̀dùn ọkàn wọn hàn.	
Ìdílọ́wọ́ náà jẹ́ rírí owó gbà láti ọ̀dọ̀ Báńkì.	
Àwọn ni wọ́n ń mójú tó ọ̀rọ̀ tó jẹ mọ́ ìdàgbàsókè iṣẹ́.	
Ilé ìfowópamọ́ náà ni ó lẹ́tọ̀ọ́ láti fi owó ràn wọ́n lọ́wọ́.	
Ṣé ó ṣe kókó fún ìdàgbàsókè iṣẹ́ wọn?	
Ìgbésẹ̀ fún ìdàgbàsókè ilé-iṣẹ́ náà wà lára ìpinnu ìjọba àpapọ̀.	
Wọ́n fẹ́ ran àwọn ilé-iṣẹ́ kékèké lọ́wọ́.	
Èyí yóò jẹ́ kí ìdàgbàsókè dé bá ètò ọrọ̀-ajé orílẹ̀-èdè yìí.	
Ó wà lára ìpinnu ìjọba láti tán ìṣòro t’ó máa ń dojúkọ àwọn oníṣẹ́ ọwọ́.	
Àjọ náà ti rí ìṣòro tí ó ń dènà ìlọsíwájú ẹgbẹ́ náà.	
Kò jẹ́kí wọ́n rí àǹfààní ẹ̀yáwó òhún.	
Ó tún sọ pé ìjọba ti fún àwọn ní àǹfààní láti lọ́wọ́ níbi etò ìyáwó náà.	
Wọ́n sì ti ṣèlérí pé àwọn ọmọ ẹgbẹ́ náà yóò jẹ àǹfààní ètò ìyáwó ọ̀hún.	
Inú wọn dùn sí bí ẹgbẹ́ métẹ̀ẹ̀ta ṣé fọwọ́sowọ́pọ̀.	
Ọ̀nà wo ni àwọn ọmọ ẹgbẹ́ náà yóò máa gbà jẹ àǹfààní ètò náà?	
Gbogbo ìgbésẹ̀ ni wọ́n ti gbé láti rí i pé wọ́n rí ètò ẹ̀yáwó náà gbà.	
Ẹgbẹ́ yìí ni yóò dúró fún ọmọ ẹgbẹ́ wọn láti yá owó náà.	
Àjọ Ìṣọ̀kan Àgbáyé yóò sàtìlẹ́yìn fún Nàìjíríà.	
A máa gbógun ti ààrùn kògbóògùn!	
Àjọ àgbáyé ti ní ààrùn kògbóògùn ní í ṣe pẹ̀lú ìlera àwọn ọmọ ènìyàn.	
Wọ́n ti ṣetán láti ṣe àwọn ètò tí yóò máa ṣàtìlẹ́yìn fún àwọn ọmọ orílẹ̀-èdè Nàìjíríà.	
Èyí yóò fi dẹ́kun ìtànkálẹ̀ ààrùn kògbóògùn ní orílẹ̀-èdè Nàìjíríà.	
Òun ni aṣojú àjọ àgbáyé ní ẹ̀ka ètò tó ń rí sí gbígbógun ti ààrùn yìí.	
Ó sọ̀rọ̀ níbi ètò tí àjọ náà ṣe alákòóso rẹ̀ lorílẹ̀-èdè Nàìjíríà.	
Ètò náà wáyé nílùú Àbújá, lọ́jọ́rú ọ̀ṣẹ̀ yìí.	
Alága ìgbìmọ̀ àjọ náà sọro níbi ayẹyẹ tó kọjá.	
Ó sọ pé ìpinnu yìí bẹ̀rẹ̀ ní ọdún màrúndínlógún ṣéyìn.	
Àwọn ilé-iṣẹ́ aládàáni yóò fọwọ́sowọ́pọ̀ pẹ̀lú ìjọba àpapọ̀.	
Ó bẹ̀rẹ̀ lásìkò ìjọba Ààrẹ àná Olúṣégun Ọbásanjọ́.	
Alága yìí sọ pé àwọn ti mú ìpinnu náà ṣẹ.	
Wọ́n fẹ́ràn orílẹ̀-èdè Nàìjíríà láti dá àjọ kan sílẹ.	
Àjọ yìí yóò máa gbógun ti ìtànkálẹ̀ ààrùn kògbóògùn.	
Àwọn kán dá àjọ yìí sílẹ̀ ní ọdún márùndínlógún sẹ́yìn.	
Ó ti di gbajú-gbajà káàkiri gbogbo àgbáyé.	
Alága àjọ náà wá dúpẹ́ lọ́wọ́ gbogbo àwọn ilẹ́-iṣẹ́ àti àjọ fún àtìlẹ́yìn wọn.	
Àmọ́, àwọn ìpẹ̀níjà kán wà tó ń kojú àjọ náà.	
Ó tún wà rọ̀ wọn láti má káàárẹ̀ láti túbọ̀ máa ṣe àtìlẹ́yìn fún àjọ yìí.	
Iṣẹ́ ṣì tún ń bẹ láti ṣe lẹ́yìn ìpele yìí.	
Alákóòso àjọ yìí náà tún tẹnu mọ́ ọ̀rọ̀ kan.	
Ìfọwọ́sowọ́pọ̀ àwọn ilé-iṣẹ́ aládàáni pẹ̀lú ìjọba ṣe pàtàkì púpọ̀.	
Èyí jẹ́ nítorí pé ọwọ́ kan kò gbẹ́rù dórí.	
A ti ní ọmọ ẹgbẹ́ mẹ́tàdínlógójì báyìí.	
Àǹfààní ṣì wà láti gba àwọn ọmọ ẹgbẹ́ tuntun tó bá fẹ́ darapọ̀ mọ́ wa.	
Èyí á jẹ́ kí a lè jọ gbógunti ìtànkálẹ̀ ààrùn kògbóògùn ní orílẹ̀-èdè Nàìjíríà.	
Àjọ náà ni ilé-iṣẹ́ àpapọ̀ tí ó ń gbógun ti ààrùn kògbóògùn.	
Ọ̀pọ̀lọpọ̀ àwọn àṣeyọrí ni wọ́n ti ṣe nípa ìfọwọ́sowọ́pọ̀ yìí.	
Ó wá rọ àwọn ilé-iṣẹ́ aládàáni láti má káàárẹ̀ nípa ìrànwọ́ wọn.	
Ọ̀pọ̀lọpọ̀ àṣeyọrí ni àjọ náà ti ṣe láti dẹ́kun ìtànkalẹ̀ ààrùn kògbóògùn.	
Àlàbí sọ pé àjọ àwọn ti gbìyànjú láti gbógun ti ààrùn kògbóògùn.	
Àjọ náà ti ran àwọn ìpínlẹ̀ mẹ́rìnlá lọ́wọ́.	
Èyí jẹ́ lẹ́yìn ìjíròrò ní àwọn ilé-iṣẹ́ aládàáni.	
Ilé-iṣẹ́ ìjọba àti àwọn tí ọ̀rọ́ kàn fẹnukò lórí ìpinnu wọ̀nyìí.	
Wọ́n ṣèlérí láti pèsè ètò ìrànwọ́ fún orílẹ̀-èdè kan ní Àárín Ilẹ̀ Adúláwọ̀.	
Ìlérí náà jẹ́ láti pèsè ètò ìránwọ́ lórí iṣẹ́ àkànṣe.	
Ìgbà wo ni ètò ìdìbò ilé ìgbìmọ̀ aṣojú-ṣòfin orílẹ̀-èdè náà yóò wáyé?	
Ìdìbò náà yóò wáyé ní ọjọ́ keje oṣù kẹwàá ọdún yìí.	
Àsìkò ìfọ̀rọ̀wérò pẹ̀lú àwọn akọròyìn nìyí.	
Wọ́n ṣe ayẹyẹ ìfẹ̀yìntì lẹ́nu iṣẹ́ fún akọ̀wé àgbà ti àjọ náà.	
Ọ̀gbẹ́ni ọ̀ún ló ṣojú Ààrẹ orílẹ̀-èdè Nàìjíríà.	
Ẹ pèsè ètò ìrànwọ́ iṣẹ́ àkànṣe fún wọn.	
Ọ̀gbẹ́ni yìí ṣ’àlàyé àwọn nkankan níbi ìpàdé wa.	
Nítorí iṣẹ́ àkànṣe yìí ni a ṣe rán mi lọ síbẹ̀.	
Ààrẹ nígbàgbọ́ láti pèsè ètò ìrànwọ́.	
Yóò wà fún àwọn orílẹ̀-èdè tí ó fẹ̀gbẹ́kẹ̀gbẹ́ pẹ̀lú orílẹ̀-èdè Nàìjíríà.	
Mínísítà wá gbóṣùbà fún akọ̀wé àgbà àná, Bámgbóṣé.	
Ó kíi fún iṣẹ́ ribi-ribi tí ó ṣe láti mú ìdàgbàsókè bá àjọ náà.	
Gbogbo ìpinnu mi ni mo mú sẹ fún àjọ náà lásìkò tí mo wà lórí ipò náà.	
Akọ̀wé àgbà tí ó ń lọ náà wá rọ àwọn òṣìṣẹ́ àjọ náà.	
Ó ní kí wọ́n má káàárẹ̀ lórí ìgbìyànjú wọn.	
Ẹ fi àpẹẹrẹ rere lélẹ̀ fún àwọn tí wọ́n ń bọ̀ lẹ́ỳn.	
Aṣojú yìí fẹ̀yìntì lẹ́yìn ọdún márùndínlógójì tí ó ń lò lẹ́nu iṣẹ́ ìjọba.	
Orílẹ̀-èdè méèló ni ó wà ní ìwọòrùn Áfíríkà?	
A ṣèlérí láti ṣe okòwò pẹ̀lú ìlú kan ní òkè-òkun.	
Àwọn ìlú pọ̀ tó wà lábẹ́ Àjọ fún Àwọn Orílẹ̀-èdè Ìwọòrùn Áfíríkà.	
Wọn yóò tẹ̀síwájú láti máa ṣe okòwò.	
Ìdí nìyí tí Ààrẹ ṣe pèsè ètò ìrànwọ́ fún wọ́n.	
Ó jẹ́ akínkanjú ènìyàn, tí ó fẹ́ láti fi gbogbo ọkàn rẹ̀ ṣe iṣẹ́ rẹ̀.	
Ó ní gbogbo ìwà àbùdá ènìyàn rere.	
Ó jẹ́ olóòótọ́ lẹ́nu iṣẹ́, mo sì fẹ́ràn rẹ̀.	
Ó sọ pé “Mo fẹ́ràn irú ènìyàn báyìí láti ba ṣe iṣẹ́ papọ̀."	
Tí kò bá fẹ́ nǹkan kan, yóò ṣàlàyé fún mi.	
Ó sì tún máa ń gbà mí ní ìmọ̀ràn.	
Yóò sọ ìdí tí kò ṣe fẹ́ irú rẹ̀; nítorí náà, a fẹ́ràn ara wa.	
Ó sọ pé inú òun dùn láti jẹ́ akọ̀wé àgbà fún àjọ náà.	
Mo wá láti wá pẹ̀lú wọn	
Láàárín ọdún kan, gbogbo ìpinnu mi, ni mo mú ṣe.	
Nítorí náà, mò ń lọ gẹ́gẹ́ bí Akọ̀wé Àgbà aláṣeyọrí.	
Èmi ò lọ gẹ́gẹ́ bí ẹni tí inú rẹ̀ ń bàjẹ́.	
Mo ti ṣe ohun t’ó yẹ kí n ṣe lọ́nà tí ó tọ́	
Inú mí dùn pé, mo kọjú àwọn ìpèníjà tí mo bá lẹ́nu iṣẹ́ yìí.	
Inú mi dùn pé mo sẹ àṣeyọrí lórí ọ̀rọ̀ ètò ọ̀gbìn. 	
Ohun tí ó ṣe kókó ni pé iṣẹ́ ń tẹ̀síwájú.	
Mo ti ṣe tèmi, àwọn yòókù yóò ṣe ti wọn.	
Tí o bá ṣe ìwọn tìrẹ, iṣẹ́ yóò lọ síwájú.	
Mò ń rọ ẹ̀yin t’ó wà lẹ́yìn mi, láti tẹ̀lẹ́ gbogbo ìlànà tí mo ti là sílẹ̀.	
Pẹ̀lú àjọṣepọ̀, a le è ṣe àṣeyọrí lórí àwọn ìpèníjà tí a ń dojúkọ.	
Èyí jẹ́ nítorí ìbáṣepọ tó dán mọ́ọ́rán tó wà láàárín wọn.	
Ó sọ̀rọ̀ yìí lọ́jọ́ Ajé, gẹ́gẹ́ bí Alága àjọ náà níbi ìpàdé tó wáyé.	
Ó ṣàlàyé pàtàkì ìbáṣepọ̀ rẹ̀ pẹ̀lú àwọn orílẹ̀-èdè Áfíríkà.	
Ààrẹ sọ pé àjọ náà yóò tún tẹ̀síwájú.	
Wọ́n máa ṣe ohun ìwúrí fún àwọn t’ó bá dá okoòwò sílẹ̀.	
Wọ́n fẹ́ àǹfààní láti máa rà tàbí ta ọjà sí orílẹ̀-èdè náà.	
Àjọ náà kò ní pẹ́ gbé ètò ìlànà kan jáde.	
Èyí yóò jẹ́ kí àwọn ọmọ ẹgbẹ́ wa wá ọ̀nà mìíràn nípa ètò ọrọ̀-ajé.	
Wọ́n fẹ́ máa ṣe okoòwò pẹ̀lú ilẹ̀ òkèèrè yìí.	
A ó ṣ̀etò ìlànà tí yóò tún jẹ́ kí ètò ọrọ̀-ajé ní ìdàgbàsókè síi.	
Ìrànwọ́ orílẹ̀-èdè òkèèrè yìí ṣe pàtàkì.	
Àwọn ilé-iṣẹ́ agbègbè náà ní ọ̀pọ̀lọpọ̀ ohun nǹkan ìgbáfẹ́.	
Àwọn ibi ìgbáfẹ́ yóò tún ní ìdàgbàsókè sí i.	
Èyí yóò máa pèsè iṣẹ́ lọ́pọ̀ janturu.	
Yóò tún jẹ́ ki òṣì di ohun àfìsẹ́yìn tí eégún ń fi aṣọ.	
Alága ẹgbẹ́ náà dúpẹ́ lọ́wọ́ orílẹ̀-èdè olómìnira náà.	
Ètò okoòwò wọn nílẹ̀ Áfíríkà ti lọ jìnà.	
Mo fẹ́ fi ìdúpé wa hàn sí gbogbo yín pátápátá.	
A bẹ ìjọba àti àwọn ọmọ orílẹ̀-èdè Nàìjíríà kí wọ́n kó ipa tiwọn.	
Wọ́n gbà wá ní àlejò nígbà tí a dé sí orílẹ̀-èdè wọn.	
Orílẹ̀-èdè olómìnira yìí ni olùdókoòwò t’ó ga jùlọ ní ẹ̀kùn ilẹ̀ Áfíríkà.	
Ẹ f'ìwé ránṣẹ́ sí àwọn ilé-iṣẹ́ aládàáni àti ilé-iṣẹ́ ìjọba.	
Wọ́n sì lọ́wọ́ nínú ohun amáyédẹrùn àti iná mọ̀nà-mọ́ná.	
Ẹ má gbàgbé ètò àgbẹ̀, ohun àlùmọ́nì-ilẹ̀, ìyípadà ọjọ́ àti ètò ìlera.	
Wọ́n tún ń pèsè ètò ìrànwọ́ fún àwọn aláìní.	
Ọ̀pọ̀lọpọ̀ iṣẹ́ àkànṣe l’ó ń lọ lọ́wọ́.	
Àwọn ọmọ orílẹ̀-èdè náà ni wọ́n ń ṣe wọ́n.	
Ara àwọn iṣẹ́ àkànṣe yìí ni ojú-irin àti iná mọ̀nà-mọ́ná.	
Wọ́n lọ́wọ́ sí ọ̀rọ̀ ọkọ̀ ojú òfuurufú àti ọ̀pọ̀lọpọ̀ ojú ọ̀nà ọkọ̀.	
Ààrẹ rán orílẹ̀-èdè náà létí nípa kíkọ́ ilé-iṣẹ́ tuntun ti Àjọ wọn.	
Ààrẹ wá ṣèlérí pé àwọn ọmọ ẹgbẹ́ náà yóò máa ṣe ohun ìwúrí.	
A fẹ́ kí àwọn oníṣòwò ilẹ̀ òkèèrè wá dá ilé-iṣẹ́ sílẹ̀ ní ẹ̀kùn wọn.	
A dúpẹ́ fún ìpàdé tó wáyé láàárín orílẹ̀-èdè yín àti àjọ wa.	
A tún dúpẹ́ lọ́wọ́ Ààrẹ fún ìlérí tí ó ṣe láti kọ́ ilé-iṣẹ́ tuntun fún àjọ náà.	
Ìjọba àpapọ̀ ti kìlọ̀ lórí ohun tó lè ṣẹlẹ̀.	
Amẹ́ríkà kò gbọdọ̀ fòpin sí ìrànlọ́wọ́ fún àwọn agbègbè náà.	
Àjọ tó ń rísí ọ̀rọ̀ àwọn aṣàtìpó kò ní agbára láti pèsè ohun tó yẹ.	
Àyè náà yóò yọ sílẹ̀ ní kété tí Amẹ́ríkà bá ti yọwọ́ kúrò.	
Ó bani lọ́kàn jẹ́ pé Amẹ́ríkà yọwọ́ owó ìrànwọ́ tí wọ́n ń pèsè.	
Ó ní ìjọba yóò túbọ̀ máa gbìyànjú.	
Ẹ wá àwọn olùrànlọ́wọ́ míràn láti fòpin sí ìṣòro tí àjọ náà ń kojú.	
Ohun tó kọwájú sí ẹnìkan ni ọ̀rọ̀ náà.	
Mínísítà ọ̀tẹlẹ̀múyẹ́ fún ìlú òdìkejì yòmbó ìgbésẹ̀ Ààrẹ Amẹ́ríkà.	
Ìgbà wo ni wọ́n yọwọ́ gbogbo owó ìrànwọ́ àjọ náà?	
Àjọ náà bẹ̀rẹ̀ iṣẹ́ láti ọdún bí i méjìlélàádọ́rin s'ẹ́yìn.	
Ó ti pèsè ìrànlọ́wọ́ fún mílíọ́nù márùn-ún ogúnléndé ti ìlú náà.	
Nàìjíríà, ìlú òkèèrè kan àti Àjọ Ìṣọ̀kan Àgbáyé yóò ṣèpàdé.	
Wọ́n fẹ́ sọ̀rọ̀ lóríi ikọ̀ ọlọ̀tẹ̀ tí ń da Nàìjíríà láàmú.	
Lọ́jọ́ Ajé ni wọ́n ṣèpàdé lórí ikọ̀ ọlọ̀tẹ̀ náà.	
Ìpàdé yìí yóò wáyé láti ọjọ́ kẹta sí ìkẹrin.	
Àwọn orílẹ̀-èdè mẹ́ta àti àjọ àgbáyé ló ṣe onígbọ̀wọ́ ètò náà.	
Ìpàdé ọ̀hún ní èyí tí ó lágbára jùlọ lọ́dún yìí.	
Yóò dá lórí pípèsè ètò ìrànwọ́ àti ààbò.	
Wọn yóò pèsè owó mílíọ́nù dọ́là fún àwọn ẹ̀kùn tí ọ̀fọ̀ ṣẹ̀.	
Báwo ni àwọn ẹ̀kùn ilà-oòrùn Àríwá lórílẹ̀-èdè Nàìjíríà?	
Wọn yóò tún máa jíròrò nípa èròǹgbà, ìmọ̀ràn àti ìrànwọ́.	
Wọn ó sọ̀rọ̀ lórí àwọn orílẹ̀-èdè tí àjálù náà kọlù.	
Ìbáṣepọ̀ yìí kò yọ àwọn ẹgbẹ́ tí wọ́n ti ń pèsè ètò ìrànwọ́ s'ílẹ̀.	
Ẹ tètè pe Aṣojú orílẹ̀-èdè Nàìjíríà fún ìrànlọ́wọ́.	
Nàìjíríà ti ṣètò ìlànà owó tó lé ní bílíọ́nù méje dọ́là.	
Wọ́n fẹ́ fi ṣàtúnṣe sí àwọn ẹ̀kùn tí ikọ̀ ọlọ́tẹ̀ ti bàjẹ́.	
Ó sọ wípé ìfọwọ́sowọ́pọ̀ àti ìbáṣepọ̀ láàárín àwọn pọn dandan.	
Ètò ìrànwọ́ ṣe pàtàkì púpọ̀ fún àwọn ìlú kéréjekéréje.	
Àwọn ẹ̀kùn orílẹ̀-èdè náà gbọ́dọ̀ le pèsè ohun amáyédẹrùn.	
Báwo ni a ṣe lè è pèsè iṣẹ́ lọ́pọ̀ janturu?	
Yóò dín wàhálà t’ó ń ṣẹlẹ̀ ní àwọn ẹ̀kùn náà kù.	
Wọ́n ti ṣe àṣeyorí nípa àwọn ètò ìdàgbàsókè wọ̀nyí.	
Ọ̀pọ̀ àwọn àjọ àgbáyé ti ṣetán láti ṣètò ìrànlọ́wọ́ fún wọn.	
Lára wọn ni ilé ìfowópamọ́ àgbáyé, ilé ìfowópamọ́ ti orílẹ̀-èdè Áfíríkà.	
Àwọn ilé-iṣẹ́ mìíràn yóò dá owó tó tó bílíọ̀nù méje náírà. 	
Ṣé wọ́n lè fọwọ́sowọ́pọ̀ láti lè gbógun ti àwọn ìṣòro yìí?	
Ètò ìrànwọ́ yóò wà fún àwọn tí iye wọn lé ní mílíọ́nù mẹ́fà.	
Àwọn yìí jẹ́ àwọn tí ikọ̀ ọlọ́tẹ̀ kọlù ní ẹkùn Ìlà-oòrùn Àríwá.	
Aṣojú àjọ náà sọ̀rọ̀ ní Amẹ́ríkà níbi ìpàdé kan.	
Ìpàdé náà dá l'órí bí í orílẹ̀-èdè Nàìjíríà ṣe ń kojú àwọn ìṣòro púpọ̀.	
Ó lé ní mílíọ́nù mẹ́wàá àwọn ènìyàn tí wọ́n nílò ètò ìrànwọ́.	
Gómìnà ìpínlẹ̀ Èkó gba adarí ìjọba Gẹ̀ẹ́sì lálejò.	
Ó sọ fún un pé ìpínlẹ̀ Èkó jẹ́ ibi tí àwọn oníṣòwò tẹ̀dó sí.	
Gómìnà fi ìdùnnú rẹ̀ hàn láti tẹ́wọ́ gba adarí ìjọba náà ni àlejò.	
Ìbáṣepọ̀ tó wà láàárín orílẹ̀-èdè Nàíjíríà àti Ilẹ̀-Gẹ̀ẹ́sì ti wà láti ọjọ́ pípẹ́.	
A ó sọ̀rọ̀ lórí ìmọ̀ ẹ̀kọ́, àṣà àti ìṣèlú.	
Láti orílẹ̀-èdè Gẹ̀ẹ́sì ni wọ́n ti kọ́ọ ìmọ náà.	
Ibi tí ó dára láti dá okoòwò sílẹ̀ ni ìpínlẹ̀ Èkó.	
Ìlú Èkó fi ààyè gba àwọn oníṣòwò láti dá ilé-iṣẹ́ wọn sílẹ̀.	
Pàápàá jùlọ, wọ́n ní ètò ìṣèjoba tí ó fẹsẹ̀ múlẹ̀.	
Ètò ọrọ̀-ajé ìlú Èkó tóbi púpọ̀.	
Ọ̀pọ̀ àwọn ènìyàn ló ń gbé nínú ìlú náà.	
Ìbọ̀wọ̀ fún òfin àti ètò ìdájọ́ sì fẹsẹ̀ múlẹ̀ dáradára.	
Ó sọ pé àwọn ti jíròrò pẹ̀lú adarí ìjọba orílẹ̀-èdè náà.	
Ọ̀pọ̀ àwọn oníṣòwò orílẹ̀-èdè Gẹ̀ẹ́sì wá síbi ayẹyẹ náà.	
Wọ́n fẹ́ mú ìdàgbàsókè bá ètò òkòwò nílùú Èkó.	
Ẹ mọ̀ pé ìlú Èkó ni ibi tí àwọn oníṣòwò gúnlẹ̀ sí lórílẹ̀-èdè Nàìjíríà.	
Ọ̀pọ̀ àwọn ọmọ orílẹ̀-èdè Gẹ̀ẹ́sì ló ní òkòwò nílùú Èkó.	
Yóò tún jẹ́ kí ètò òkòwò àti ààbò tún ní ìdàgbàsókè sí i.	
Àwọn ọmọ orílẹ̀-èdè Gẹ̀ẹ́sì ní àǹfààní tó pọ̀ nílùú wa.	
Ọ̀pọ̀lọpọ̀ okoòwò ni ó wà nílùú Èkó.	
Àpẹrẹ àwọn yìí ni ètò agbára, ìmọ̀ ẹ̀rọ àti ètò ìṣúná owó.	
Ìpínlẹ̀ Ọ̀ṣun ti ṣetán àti pèsè ohun amáyédẹrùn.	
Ọ̀pọ̀lọpọ̀ ìgbésẹ̀ ni ìlú Èkó ti ń gbé.	
A fẹ́ mú ohun ìwùrí dé bá àwọn oníṣòwò láti dá okoòwò sílẹ̀.	
Ọ̀pọ̀lọpọ̀ iṣẹ́ la ti ṣe lórí ètò ìdájọ́.	
Inú adarí ìjọba orílẹ̀-èdè náà sì dùn.	
Ó ti ṣetán láti ṣe àtìlẹyìn fún wa.	
Ó fẹ́ ṣèrànwọ́ ètò ìyáwó àti ìdàgbàsókè lórí ètò ìnáwó.	
Gómìnà sọ pé ìjọba òhun yóò gbìyànjú láti ṣe ohun tó wà níkàwọ́ọ́ rẹ̀.	
Wọn ó fẹṣè ìbáṣepọ̀ tó wà láàárín ìlú Èkó àti Ilẹ̀ Gẹ̀ẹ́sì múlẹ̀ sí i.	
Ó sọ pé àwọn ti sọ̀rọ̀ nípa ìmọ̀ ẹ̀rọ àti ohun amáyédẹrùn.	
Ìbáṣepọ̀ náà bẹ̀rẹ̀ láti ọ̀pọ̀lọpọ̀ ọdún sẹ́yìn.	
Ìlú Èkó ni orílẹ̀-èdè Gẹ̀ẹ́sì fi ṣe olú-ìlú lásìkò ìjọba amúnisìn.	
A gbọ́dọ̀ ri i pé ọ̀pọ̀lọpọ̀ okoòwò láti ilẹ̀ náà wà nílùú Èkó.	
Adarí ìjọba orílẹ̀-èdè Gẹ̀ẹ́sì ti lọ yíká ìlú Èkó.	
Ó ti ṣetán láti tún fọwọ́sowọ́pọ̀ pẹ̀lú wa.	
Wọ́n tún fẹ́ jẹ́ kí àwọn ọmọ orílẹ̀-èdè náà tún dá okoòwò sílẹ̀ si i.	
Adarí ìjọba orílẹ̀-èdè Gẹ̀ẹ́sì fi ìdùnnú rẹ̀ hàn.	
Ó bá àwọn akọròyìn sọ̀rọ̀ ní pápá bàlúù tó wà nílùú Èkó.	
Ó ní pé inú òhún dùn láti wá sí orílẹ̀-èdè Nàìjíríà.	
Ó wá sí ìlú Èkó láti rí bí àwọn ilé iṣẹ́ ṣe ń ṣe àṣeyọrí.	
Ìbáṣepọ̀ tó dán mọ́nrán wà láàárín orílẹ̀-èdè mi àti Nàìjíríà.	
A ní ọ̀pọ̀lọpọ̀ nǹkan pàtàkì láti ṣe lọ́jọ́ iwájú.	
Mo gbádùn láti máa gbé ìlú Àbújá àti Èkó.	
Inú mi sì dùn bí ètò ọrọ̀-ajé ṣe ń ṣe àṣeyọrí níbẹ̀.	
A fẹ́ kí ìdàgbàsókè bá ètò ọrọ̀-ajé orílẹ̀-èdè Nàìjíríà àti tiwa.	
A fẹ́ dá ọ̀pọ̀lọpọ̀ iṣẹ́ sílẹ̀ lórílẹ̀-èdè Nàìjíríà.	
Iṣẹ́ tó wà lórílẹ̀-èdè Gẹ̀ẹ́sì yóò wúlò lórílẹ̀-èdè Nàìjíríà.	
Mo dúpẹ́ lọ́wọ́ gómìnà ìpínlẹ̀ Èkó.	
Ìlú Èkó ti gbìyànjú láti leè mú ìwúrí bá àwọn oníṣòwò ní ìpínlẹ̀ náà.	
Arábìnrin yìí sọ pé àwọn ti ṣètò ẹ̀yáwó.	
Iye rẹ̀ tó mílíọ́nù ẹ̀ẹ́dẹ́gbẹ̀rinléláàdọ́ta owó pọ́ùn.	
Ìlú Èkó náà ṣì lè jẹ àǹfààní rẹ̀.	
Ó tún sọ pé òun wà pẹ̀lú àwọn aṣojú rẹ̀ tó ní ìmọ̀ ẹ̀rọ.	
Kíni ẹ rí sí dídá okoòwò sílẹ̀ lórílẹ̀-èdè Gẹ̀ẹ́sì?	
Ó sọ pé orílẹ̀-èdè Nàìjíríà ni wọ́n ti ṣe aṣo jáákẹ́tì tí òun ń wọ̀.	
Ó dé sí pápá ọkọ̀ òfuurufú ní déédé aago mẹ́rin àbọ̀ ọ̀sán.	
Gómìnà àti Igbákejì Gómìnà ni wọ́n lọ pàdé ẹ̀.	
Tani akọ̀wé ìjọba ìpínlẹ̀ àti olùdarí àjọ tibí?	
Òun ni olùrànlọ́wọ́ pàtàkì ìjọba àti olùdarí ọ̀rọ̀ tí ń jẹ mọ́ ti ilẹ̀ òkèère.	
Ààrẹ ṣe ìpàdé bòńkẹ́lẹ́ pẹ̀lú Adarí ìjọba orílẹ̀-èdè Gẹ̀ẹ́sì.	
Ìpàdé náà wáyé nílé Ààrẹ t’ó wà nílùú Àbújá.	
Ó bẹ̀rẹ̀ ní yàrá-iṣẹ́ ilé Ààrẹ ní ìlú Àbújá	
Adarí náà dé sí ilé Ààrẹ ní déédé aago méjìlá ọ̀sán.	
Ààrẹ àti àwọn Adarí ilé-iṣẹ́ ìjọba àpapọ̀ ni wọ́n wá pàdé ẹ̀.	
Ìpàdé náà yóò dá lórí ọ̀nà tí ìbáṣepọ̀ ìlú méjèèjì yóò ṣe fẹsẹ̀ múlẹ̀ sii.	
Wọn yóò máa tọwọ́bọ ìwé ìgbọ́raẹniyé lórí ètò ààbò àti ìdàgbàsókè.	
Orílẹ̀-èdè Nàìjíríà wà lára orílẹ̀-èdè tí ó fẹ́ kàn sí nílẹ̀ Áfíríkà.	
Wọ́n ti àwọn afurasí mọ́lé látàrí ìkọlù sílé aṣojú orílẹ̀-èdè Améríkà.	
Ilé-iṣẹ́ ọlọ́pàá tún ti mú àwọn afurasí méjì mííràn.	
Kíni ẹ̀sùn tí wọ́n fi kàn àwọn arábìnrin ọ̀ún?	
Wọ́n lọ́wọ́ sí ìkọlù sílé aṣojú orílẹ̀-èdè Amẹ́ríkà.	
Ìkọlù yìí wáyé lọ́jọ́ Ajé ní olú-ìlú orílẹ̀-èdè ọ̀hún.	
Ó ṣeéṣe kó jẹ́ pé àwọn ọmọ ogun ọlọ́tẹ̀ kan ni ó wà nídìí rẹ̀.	
Ní báyìí, àpapọ̀ àwọn afurasí tí ó wà nínú àtìmọ́lé jẹ́ mẹ́rin.	
Àwọn méjì tún ti ṣẹ̀ṣẹ̀ darapọ̀ mọ́ wọn.	
Méjì nínú àwọn afurasí náà mu ọtí àmupara lásìkò ìkọlù náà.	
Ẹ̀wẹ̀, ìròyìn tún fi múlẹ̀ pé ẹnikẹ́ni kò farapa nínú ìkọlù náà.	
Àwọn ènìyàn méjì ni ó kú níbi ìdíje eré ìdárayá orí ẹ̀rọ agbáwòrán.	
Olùkópa kan nínú ìdíje náà gbẹ̀mí ara rẹ̀.	
Ó kọ́kọ́ yìnbọn mọ́ ènìyàn méjì tí wọ́n sì pàdánù ẹ̀mí wọn lẹ́sẹ̀kẹsẹ̀.	
Ilé-iṣẹ́ ọlọ́pàá sọ pé afurasí ọ̀hún jẹ́ ọmọ ọdún mẹ́rìnlélógún.	
Bákan náà, ènìyàn mọ́kànlá mìíràn tún farapa yánayàna.	
Ìṣẹ̀lẹ̀ náà wáyé ní gbàgede ìgbáfẹ́ ọ̀hún lọ́jọ́ Àìkú.	
Àwọn tí ìṣẹ̀lẹ̀ ọ̀hún ṣojú wọn fi múlẹ̀ pé inú ló bí arákùnrin náà.	
Ó bínú látààrí pé kò jáwé olúborí nínú ìdíje bọ́ọ̀lù Amẹ́ríkà ọ̀hún.	
Èyí ni ó mu wu ìwà lọ́nà àìtọ́, tí ó lòdì sí òfin.	
Ní báyìí, wọn kòì tíì kéde orúkọ àwọn tí ó fara kááṣá ìjàmbá náà.	
Ó di ìgbà tí wọ́n bá tó fojúri àwọn ẹbí wọn.	
Àwọn mìíràn tí ń ṣèdárò lórí ibùdó-ìtakùn náà.	
Oríṣiríṣi ìjàmbá ló tí ń wáyé ní ìpínlẹ̀ náà láti ọdún mélòó kan ṣẹ́yìn.	
Ara ẹ̀ ni jàmbá tí ó wáyé ní gbàgede ìgbáfẹ́ alẹ́ nílùú kejì.	
Ìṣẹ̀lẹ̀ yìí ṣekú pa ènìyàn mọ́kàndínláàdọ́ta.	
Ìṣẹ̀lẹ̀ mìíràn tún ṣekú pa àwọn mẹ́tàdínlógún nílé ìwé kan.	
Ó ṣẹlẹ̀ ní ọjọ́ kejì oṣù yìí láàrin ọ̀sán sí ìrọ̀lẹ́.	
Wọ̀n ṣèlérí láti ṣàtìlẹyìn fún àtúnṣe orílẹ̀-èdè náà.	
Ó ṣèpinnu láti mú ìlérí rẹ̀ ṣẹ lójúnà láti sàtìlẹyìn fún àtúnṣe.	
Wọ́n fẹ́ pèsè ètò ìṣúná, òṣèlú tí ó fẹsẹ̀ múlẹ̀ àti àtìlẹyìn ikọ̀ ọmọ ogun.	
Mínísítà tó ń mójútó ètò ààbò ló jábọ̀ ọ̀rọ̀ náà fún àwọn akọròyìn.	
Orílẹ̀-èdè méjèèjì jọ ní àdéhùn pé wọn yóò jọ fọwọ́sowọ́pọ̀.	
Wọn kò sì ní fàyè gba orílẹ̀-èdè mìíràn láti lọ́wọ́ sí àtúnṣe ọ̀hún.	
Ìlú yìí wà ní ìkoríta tí ó ṣe pàtàkì báyìí.	
Àwọn ohun tí orílẹ̀-èdè yìí ti làkọjá ṣẹ́yìn lágbára púpọ̀.	
Ojúnà láti bẹ̀rẹ̀ àtúnṣe ni ó wà lọ́wọ́lọ́wọ́.	
Àwọn ni ẹ̀ka tó ń mójúto ètò ọrọ̀-ajé ìlú.	
Orílẹ̀-èdè t'a wí ti pàdánù ọgọ́rin bílíọ́nù owó dọ́là.	
Èyí jẹ́ látààrí onírúurú ìjàm̀bá àti ogun tí ó ti ń wáyé láti ọdún kan sẹ́yìn.	
Nínú oṣù tí ó kọjá, Ààrẹ ìlú náà ṣe àwọn àlàyé kan.	
Ó ní ṣíṣe àtúnṣe sí ìlú òun ló jẹ òun lógún jùlọ.	
Ogúnlọ́gọ̀ àwọn ọmọ orílẹ̀-èdè rẹ̀ ti pàdánù ẹ̀mí wọn.	
Àwọn mìíràn ti pàdánù ilé wọn sínú ọlọ́kan-ò-jọ̀kan ìjàm̀bá náà.	
Ọkọ̀ òfuurufú tí wọ́n jígbé ní Amẹ́ríkà ti já l’érékùsù kan.	
Òṣìṣẹ́ ọlọ́kọ̀ òfuurufú kan ló jí bàlúù náà gbé.	
Ó lọ forí ṣọ́npọ́n ní erékùsù Ìkẹjà ní Èkó.	
Àwọn aláṣe ní bàlúù náà gbéra lọ́jọ́ Ẹtì láìgba àṣẹ láti gbéra.	
ìjọba ti ti pápákọ̀ tí ó ti gbéra pa.	
Àwọn ọkọ̀ òfuurufú ajagun méjì ni wọ́n yàn láti tẹ̀le.	
Wọ́n gbọ́ bó ṣe já pẹ̀lú ariwo ńlá.	
Ọ̀ga ọlọ́pàá agbègbè náà ní kì í ṣe àwọn agbẹ́sùnmómi l’ó jí i.	
Ọlọ́kọ̀ òfuurufú yìí jẹ́ ọmọ ọdún mọ́kàndínlọ́gbọ̀n.	
Àwòrán ojúìwò kan fihàn pé ó ti ri	
Lẹ́yìn èyí ní ọkọ̀ òfuurufú náà já.	
Ìwé ìròyìn kan ṣàpèjúwe ọkùnrin náà gẹ́gẹ́ bí ẹni tí kò nání nǹkankan.	
Ó ti fi ọ̀pọ̀lọpọ̀ àwòrán-olóhùn sórí ayélujára.	
Ibẹ̀ ni ó ti ń fi ọkọ̀ òfuurufú kan dárà lóríṣiiríṣi.	
Ó ya àwòrán bí ọkọ̀ òfuurufú náà ṣe ń balẹ̀.	
Ó ní òun ṣàkíyèsí pé nǹkankan ń ṣe ọkọ̀ náà lójú òfuurufú.	
Ọkọ̀ òfurufú náà balẹ̀ nítòsí ilé ẹ̀ pẹ̀lú ariwo ńlá.	
Ìjọba Nàìjíríà yóò gbé àwọn oníbàrá ìrìnnà ọkọ̀ òfuurufú ìlú náà lọ sílé ẹjọ́.	
Wọ́n kùnà láti kó wọn padà sí orílẹ̀-èdè Nàìjíríà.	
Èyí ni ó jẹ́ kí àwọn ènìyàn náà di alárìnká lẹ́yìn ife ẹ̀yẹ bọ́ọ̀lù àgbáyé.	
Ó sọ̀rọ̀ yìí lórí ẹ̀rọ fídíò ayélujára.	
Ó fi ránṣẹ́ sí agbẹnusọ̀rọ̀ àjọ t’ó ń rí sí ọ̀rọ̀ ilẹ̀ òkèèrè.	
Ó jẹ́ kí àwọn olólùfẹ́ ọmọ orílẹ̀-èdè Nàìjíríà náà mọ ipò tí ìjọba wà.	
Ó lé ní àádọ́jọ ènìyàn tí àwọn oníbàrá ọkọ̀ òfúrufú kùnà láti kó padà.	
Àwọn ènìyàn náà lọ sí ilé-iṣẹ́ tó ń ṣojú orílẹ̀-èdè Nàìjíríà ní ìlú yìí.	
Wọ́n bèèrè fún ìrànlọ́wọ́ láti ọ̀dọ àjọ náà.	
Èyí jẹ́ lẹ́yìn tí eré bọ́ọ̀lù ìdárayá t’ó wáyé lọ́dún yìí parí.	
Ààrẹ ti pàṣẹ fún Mínísítà tó ń rí sí ilẹ̀ òkèèrè.	
Akẹgbẹ́ rẹ̀ ni ó ń rí sí ọ̀rọ̀ tó jẹ mọ́ ọkọ̀ òfuurufú.	
Ó ní k'ó kó gbogbo àwọn ọmọ orílẹ̀-èdè Nàìjíríà padà wá kíákía.	
Ṣáájú ọjọ́ náà ni bàlúù kan ti kó àwọn ènìyàn márùndínlọgọ́jọ wá.	
Wọ́n dé sí ìlú Àbújá ní ogúnjọ́ oṣù keje.	
Àwọn ènìyàn náà kò ṣàì fi ìdùnnú wọn hàn sí Ààrẹ.	
Ó rí i pé àwọn ènìyàn náà padà wá sílé.	
Mínísítà náà ní ìjọba kò ní jẹ́ kí àwọn ọ̀daràn náà lọ ní àlááfíà.	
Ó wá rọ àwọn t'ó dé láti fi ìwé àkọsílẹ̀ wọn ránṣẹ́ sí ilé-iṣẹ́ wọn.	
Yóò jẹ́ kí ìjọba mú àwọn ọ̀daràn náà.	
Àwọn ènìyàn yìí ti lù yín ní jìbìtì.	
Wọ́n ti gbé owó olúkúlùkù yín lọ.	
A ó fì iyà tó tọ́ jẹ wọ́n ní orílẹ̀-èdè Nàìjíríà.	
A ò ní jẹ́ kí wọn lọ láì jìyà lẹ́yìn tí wọ́n fojú ba ilé-ẹjọ́.	
Nítorí náà, ẹ fún wa ní ìwé àkọsílẹ̀ tí ẹ ní nípa wọn.	
À ń dúró dè wọ́n ní orílẹ̀-èdè Nàìjíríà.	
Irú ìwà tí ẹ hù yìí fihàn pé ẹ jẹ́ ọmọlúàbí.	
Ó fihàn pé ẹ ní ìbọ̀wọ̀ fún ara yín àti orílẹ̀-èdè yín.	
Kì í ṣe ìwà ọ̀daràn ni pé, ẹ wá sí orílẹ̀-èdè yìí.	
Bẹ́ ẹ̀ sì ni kì ń ṣe ìwà ọ̀daràn láti padà sílé.	
Ìwà ọ̀daràn ni fún ẹni tí ó ta ìwé ìrìnnà fún un yín.	
Ó kùnà láti kó o yín padà wá sílè.	
Wọ́n ti gba owó láti kó yín padà, ṣùgbọ́n wọ́n kùnà láti ṣe bẹ́ẹ̀.	
Nítorí náà, kì ń ṣe ẹ̀bi gbogbo yín pé rárá. 	
A ó ri i pé a fìyà jẹ àwọn tó hu irú ìwà yìí, lábẹ òfin.	
Yóò fi jẹ́ pé lọ́jọ́ mìíràn, wọn kò ní hu irú ìwà bẹ́ẹ̀ mọ́.	
Ìjọba gbóṣùbà fún àwọn olólùfẹ́ yín bí wọ́n ṣe lọ sí orílẹ̀-èdè náà.	
Wọ́n lọ láti yẹ́ ikọ̀ agbábọ́ọ̀lù-ẹlẹ́sẹ̀ orílẹ̀-èdè Nàìjíríà si.	
Ìwà tí wọ́n hù yìí, tí jẹ kí a jẹ́ ọ̀rẹ́ pàtàkì pẹ̀lú orílẹ̀-èdè náà.	
Ààrẹ Amẹ́ríkà yóò ṣàtúnṣe sí bàlúù òfuurufú ti ààrẹ.	
Wọ́n fẹ́ kùn-ún ní pupa, funfun àti búlúù.	
Ó dára kí bàlúù tuntun ọ̀ún jẹ́ kíkùn sí ọ̀dà pupa, funfun àti àwọ̀ aró.	
Ààrẹ karùndínlógójì àti ìyàwó rẹ̀, ni wọ́n mú ọ̀dà yìí.	
Ètò yìí yóò parí l'óṣù kẹfà ọdún tó ń bọ̀.	
Bàlúù náà yóò tún wúlò fún àwọn ààrẹ lọ́jọ́ iwájú.	
Èyí jẹ́ nítorí ọ̀pọ̀lọpọ̀ ọdún ti yóò lò.	
Ààrẹ náà tún sọ wípé àwọn yóò ní ọ̀pọ̀lọpọ̀ Ààrẹ, tí wọn yóò jẹ ànfààní yìí.	
Àtúnṣe sí bàlúù òfuurufú náà yóò dára púpọ̀.	
Yóò tún jẹ́ èyí tó dára jùlọ ní àgbáyé.	
Ilé-iṣẹ́ ọmọ ogun orí òfuurufú orílẹ̀-èdè Amẹ́rikà ní bàlúù méjì.	
Bàlúù àkọ́kọ́ ní àwọ̀ pupa àti wúrà.	
Wọ́n lo àwọ̀ aró àti funfun fún ìkejì.	
Ṣé títí di òní yìí ni ìyàwó rẹ̀ ò sanwó tó jẹ?	
Àwọn alátakò tí ń sọ̀rọ̀ lórí ìṣàmúlò ẹ̀rọ ayélujára rẹ̀.	
Àwọn bàlúù orílẹ̀-èdè míràn náà ní ọ̀dà pupa, funfun àti àwọ̀ aró.	
Nítorí ìdí èyí, kí Ààrẹ fi ọ̀dà náà sílẹ̀ bó ṣe wà.	
Ilé-iṣẹ́ akọ̀ròyìn sọ pé Ààrẹ tí ń gbèrò láti ṣe àtúnṣe sí bàlúù náà.	
Ìròyìn tún sọ pé ààrẹ fẹ́ kí bàlúù náà tún dà bíi tuntun.	
Ó fẹ́ kí àwọ̀ ọkọ̀ òfurufú ọ̀ún ó dà bíi ti Amẹ́ríkà.	
Arákùnrin kan sọ pé ti tẹ́lẹ̀ dà bí ọkọ̀ ojú omi.	
Ọkọ̀ òfuurufú náà ti lo ọgbọ̀n ọdún.	
Òhun ni bàlúù tí yóò máa gbé ààrẹ.	
Yóò ná wọn ni bílíọ́nù mẹ́rin dọ́là.	
Ṣé yóò fagilé níná owó lórí ètò ìrànwọ́?	
Ààrẹ orílẹ̀-èdè Nàìjíríà ti dé sí Jámánì.	
Ní ìrọ̀lẹ́ ọjọ́ Àìkú ni Ààrẹ dé sí orílẹ̀-èdè náà	
Èyí ló ṣáájú ìrìnàjò rẹ̀ lọ sí Ilé-Ẹjọ́ Àgbáyé fún Ìwà Ọ̀daràn.	
Bàlúù Ààrẹ balẹ̀ ní déédé aago méje kọjá ìṣẹ́jú mẹ́talélógún ọ̀sán.	
Ilé-ẹjọ́ àgbáyé náà kò ní kùnà láti ṣe ojúṣe rẹ̀.	
Aṣojú kejì wà lára àwọn tó tún wà ní pápá òfuurufú náà.	
Pe Olùrànlọ́wọ́ Ààrẹ lórí ìròyìn àti ìpolongo.	
Ààrẹ yóò tún sọ̀rọ̀ níbi ayẹyẹ àjọ̀dún ogún ọdún tí orílẹ̀-èdè Róòmù.	
Ààrẹ yóò tún máa lo àǹfààní yìí láti rí agbẹjọ́rò fún àjọ náà.	
Òun nìkan ni Ààrẹ tí wọ́n pè fún ayẹyẹ àjọ̀dún ogún ọdún.	
Wọ́n fẹ́ sọ̀rọ̀ ẹ̀mí àwọn ọ̀gá àgbà ilé-iṣẹ́ lórílẹ̀-èdè Nàìjíríà.	
Pípè yìí jẹ́ gẹ́gẹ́ bi ọ̀nà láti fi dúpẹ́.	
Orílẹ̀-èdè Nàìjíríà ń ṣe ọ̀pọ̀lọpọ̀ àtìlẹyìn fún àjọ náà.	
Aṣojú orílẹ̀-èdè Nàìjíríà ti bá àwọn akọ̀ròyìn sọ̀rọ̀.	
Àwọn kan ń tako Ilé-Ẹjọ́ Àgbáyé tó ń rí sí Ìwà Ọ̀daràn.	
Ààrẹ Bùhárí nígbàgbọ́ lórí iṣẹ́ tí ilé-ẹjọ́ àgbáyé náà ń ṣe.	
Yóò dẹ́kun àwọn ìwà ọ̀daràn ní àgbáyé.	
Láti bíi ogún ọdún ṣẹ́yìn ni a ti ń jẹ́ igi lẹ́yìn ọgbà fún ilé-ẹj̀ọ náà.	
Ìrìnàjò Ààrẹ wá sí ilé-ẹjọ́ àgbáyé jẹ́ ọ̀nà láti fi ìfẹ́ hàn sí àtìlẹyìn rẹ̀.	
Ààrẹ orílẹ̀-èdè Nàìjíríà dárò ikú aṣòfin ìlú yìí.	
Ààrẹ ti bá ilé ìgbìmọ̀ aṣòfin, ìjọba àti àwọn ènìyàn ìpínlẹ̀ náà dárò.	
Kàyéfì ni ikú aṣòfin tó ń ṣojú ilẹ̀ Gúúsù ìpínlẹ̀ wọn jẹ́.	
Ààrẹ bá ẹbí àti àwọn ọ̀rẹ́ aṣòfin kẹ́dùn.	
Ó jẹ́ igbákejì gómìnà fún ọ̀pọ̀lọpọ̀ ọdún.	
Ààrẹ wá gbàdúrà pé kí Ọlọ́run tẹ́ olóògbé náà sí afẹ́fẹ́ ire.	
Ilé-iṣẹ́ ọlọ́pàá kò ní káàárẹ̀ láti túbọ̀ máa gbógun ti ìwà ọ̀daràn.	
Adarí ilé-iṣẹ́ ọlọ́pàá lórílẹ̀-èdè Nàìjíríà ló sọ̀rọ̀ yìí.	
Èyí jẹ́ lásìkò tó ń ṣe àbẹ̀wò sí àwọn akínkanjú ọlọ́pàá kan.	
Wọ́n farapa nígbà tí wọ́n ń wọ̀yá ìjà pẹ̀lú àwọn ọ̀daràn.	
Igbákejì adarí ilé-iṣẹ́ ọlọ́pàá ló ṣojú fún adarí wọn.	
Ṣé Adarí tẹ́lẹ̀rí ọ̀hún ló ní kí ìwọ wá?	
Ó ní inú òun dún pẹ̀lú ìtọ́jú tí àwọn ọlọ́pàá náà ń gbà ní ilé ìwòsàn.	
Àwọn dókítà ń tọ́jú àwọn tó farapa náà.	
Kò sí ìbẹ̀rù nípa ìtọ́jú tí wọ́n ń gbà.	
Ó wá fi dá àwọn tó farapa náà lójú pé, wọn yóò gba ìtọ́jú tó péye.	
Ó ṣe ni láàánú pé àwọn ọlọ́pàá méjì ló gbẹ́mìí mì.	
